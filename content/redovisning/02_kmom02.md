---
---
Redovisning kmom02
=========================

<b>Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet make doc?</b>
<p align="justify">
UML (am. "unified modeling language") är ett objektorienterat språk för bl.a.
modellering av programvara. När vi har berört det i tidigare kurser har det i
första hand varit för att skissa upp hur vi skall bygga upp vårt programpaket
med klasser, metoder, etc. Det långsiktiga målet med UML är emellertid att kunna
generera körbar kod direkt från dessa diagram. Det lär dröja ett antal år innan
det blir vanligare att programmera och det är nog inte något vi kommer att
beröra i den här kursen.
</p>

<p align="justify">
För att gå över till phpDocumentor, så är det ett verktyg som gör det möjligt
att generera dokumentation direkt från php-källkod. Resultatet blir inte en
användarmanual som man kan läsa för att lära sig använda programmet, utan snarare
en referensmanual som man kan konsultera i vissa situationer men inte sträckläsa
från början till slut. Anax-ramverket är ett bra exempel på ett programpaket där
man kan ha nytta av sådan dokumentation.</p>

<p align="justify">
"make doc" gör det enkelt att generera dokumentation, men den blir lätt
svåröverskådlig om man tar med ett stort programpaket. Jag tror att man måste
genomföra flera, liknande projekt innan man till fullo kan uppskatta och ha
nytta av sådan dokumentation.
</p>

<b>Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?</b>

<p align="justify">
Tack vare videoserien gick det bra att integrera spelet. Utan denna eller
tidigare kännedom om ramverket, hade det säkerligen blivit mycket planlöst
bläddrande bland alla filer innan man ens hade kommit i gång.
</p>

<p align="justify">
Nog blev det en del omskrivningar, men vissa kodblock förblev relativt orörda
efter överföringen. Jag passade på att utveckla några delar som jag var mindre
nöjd med i min kmom01-version. Nu går det bara att skriva siffror i
inmatningsfältet och ett undantag fångas om talet är utanför det tillåtna området
(detta kunde man ha tagit hand om direkt i formuläret också). När man har gissat
rätt eller inte har några gissningar kvar, sker en omdirigering till en annan
sida där resultatet av spelet presenteras. Härifrån kan man också påbörja en ny
omgång genom att trycka på en knapp.
</p>

<b>Hur känns det att skriva kod utanför och inuti ramverket, ser du fördelar och nackdelar med de olika sätten?</b>
<p align="justify">
Om man behöver en ny bokhylla, kan man beställa en hos det stora möbelföretaget
i Småland. Man kan också välja att gå ut i skogen och hugga ner ett lämpligt träd.
Det första tillvägagångssättet är ju det snabbaste, men efteråt kan man
inte redogöra för alla steg i tillverkningsprocessen. Det kräver också att man
behärskar proceduren att beställa via en hemsida.
</p>

<p align="justify">
Lite på samma sätt är det att använda ett ramverk gentemot att skriva all kod
från början. Ju bättre man behärskar ramverket, desto snabbare kan man färdigställa
kod. Om man börjar om från början när man skriver ett nytt programpaket tar det
längre tid och det blir svårare att underhålla, speciellt om andra personer måste
vidareutveckla koden vid ett senare tillfälle.
</p>

<b>Vilken är din TIL för detta kmom?</b>
<p align="justify">
Namnrymd, arv och komposition är begrepp från det här momentet som jag tar
med mig. Jag har också fått en (något) djupare inblick i ramverket och hur man
kan utnyttja det.
</p>
